\hypersetup{pageanchor=true}

\chapter{Wprowadzenie}\label{ch:introduction}

Język migowy jest językiem naturalnym i tak jak w przypadku języków fonicznych, ma unikalną gramatykę i leksykę, złożoną z reguł i struktur. Języki migowe i foniczne różnią się przede wszystkim sposobem, w jaki komunikacja jest przekazywana i odbierana. Komunikacja w języku migowym ma charakter przestrzenno-wizualny. Należy również zauważyć, że języki migowe są zróżnicowane geograficznie, zatem wbrew powszechnie panującym stereotypom język migowy nie jest jednolity na całym świecie. Istnieją różne odmiany w zależności od kraju czy regionu~\cite{stokoe1980}.

W 2021 roku oszacowano, że na świecie jest około 70 milionów osób niesłyszących~\cite{who2021}, a na całym globie istnieje niemal 200 różnych języków migowych. Niektóre z nich są używane przez setki tysięcy ludzi, tak jak amerykański język migowy (American Sign Language), który jest popularny w USA i Kanadzie, a inne są ograniczone do małych społeczności wiejskich tak jak wiele lokalnych języków migowych w Afryce lub Azji. Zazwyczaj Głusi z jednego kraju posługują się tym samym językiem migowym, ale nie oznacza to, że ten język migowy wywodzi się z języka fonicznego używanego na danym terytorium. Brytyjski język migowy nie jest powiązany z ASL, pomimo że oba kraje używają tego samego języka fonicznego~\cite{rutkowski2016}. Dla mówców krajów anglosaskich różne foniczne odmiany angielskiego są zazwyczaj wzajemnie zrozumiałe, ale nie są koniecznie tożsame z migowym danego regionu.

Przetwarzanie języka migowego to wschodząca dziedzina sztucznej inteligencji zajmująca się automatycznym przetwarzaniem i analizą treści języka migowego. Badania koncentrują się bardziej na wizualnych aspektach języków migowych, jednak jest to poddziedzina zarówno przetwarzania języka naturalnego (ang. natural language processing), jak i wizji komputerowej. Wyzwania związane z przetwarzaniem języka migowego często obejmują tłumaczenie maszynowe filmów na tekst w języku mówionym lub rozpoznawanie języka migowego w celu jego interpretacji~\cite{bragg2019}. Pomimo postępów w technologii i dostępności cyfrowej, wiele osób Głuchych nadal doświadcza trudności w codziennej komunikacji i znacznie utrudnia to uczestnictwo w życiu społecznym. Najnowsze osiągnięcia w dziedzinach sztucznej inteligencji opartych na językach, takich jak tłumaczenie maszynowe czy asystenci głosowi wymagają wprowadzania danych w języku mówionym poprzez tekst lub audio, więc wyklucza się języki migowe.

\input{main-matter/introduction/sign-language}
\input{main-matter/introduction/raw-data-representations}
\input{main-matter/introduction/artificial-neural-networks}
